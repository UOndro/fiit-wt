# Podmienky absolvovania a hodnotenie


## Hodnotenie
**Projekt:** 40 (5+10+10+15) bodov  
**3 krátke testy:** 6 (2+2+2) bodov  
**Praktický test:** 10 bodov  
**Záverečný test (skúška):** 44 bodov  
**Spolu:** 100 (56 + 44) bodov  

### Známka
A - výborne, 92 až 100 bodov   
B - veľmi dobre, 83 až 91 bodov    
C - dobre, 74 až 82  bodov  
D - uspokojivo, 65 až 73 bodov    
E - dostatočne, 56 až 64 bodov  
FX - nedostatočne, menej ako 56 bodov


## Projekt
Počas semestra študenti vypracujú projekt demonštrujúci webovú aplikáciu - eshop. 

Projekt je hodnotený max. 40 bodmi a vypracováva sa priebežne počas semestra, čo je kontrolované a bodované v štyroch kontrolných termínoch:

* 5 bodov, 3. týždeň, vytvorenie skíc jednotlivých stránok pre 3 typy rozlíšení
* 10 bodov (8 + 2 body), 6. týždeň, vytvorenie responzívnych šablón na základe vytvorených skíc/predloh (8 bodov); návrh dátového modelu a implementovaný relačný model (2 body)
* 10 bodov, 8. týždeň, implementácia logiky eshopu (server-side rendering) s využitím PHP frameworku (odporúčaný Laravel) 
* 15 bodov, 11/12. týždeň, implementácia chatu v reálnom čase a jeho integrácia do eshopu (vue.js + node.js) + finálna dokumentácia


Bez odovzdania v niektorom z kontrolných termínov, ktoré je cvičiacim akceptované a spĺňa minimálnu úroveň kvality, nie je možné odovzdať projekt v piatom - záverečnom termíne, a teda nebude možné získať zápočet.

[Podrobné informácie o projekte a harmonograme jednotlivých kontrolných termínov.](../semestralny-projekt)

## Krátke testy
Počas semestra budú na cvičeniach 3 krátke testy (max. 10 minút). Každý test bude za 2 body, bude pozostávať z 10 otázok s možnosťami výberu správnej odpovede (každá z otázok za 0,2 bodu). Termíny testov nebudú vopred známe. Budú zamerané na overenie základných znalostí z prebratých technológií.

## Praktický test
Počas semestra bude praktický test v čase cvičení, zameraný na praktickú realizáciu úlohy - vytvorenie stránky podľa predlohy (napr. jednoduchá fotogaléria). Ak bude očakávané použitie databázy, schéma bude poskytnutá. Test budú študenti realizovať na svojich počítačoch, budú môcť použiť ľubovoľné (online) zdroje. Online komunikácia s iným človekom bude automaticky hodnotená 0 bodmi. Za test je možné získať maximálne 10 bodov, pričom je nutné získať aspoň 3 body.

Predpokladaný termín: 8. týždeň semestra - 3.4.

## Podmienky získania zápočtu
* aktívna účasť na cvičeniach
* priebežné odovzdanie (v daných termínoch) a vysvetlenie všetkých častí projektu (vlastnej práce študenta) v predpísanej kvalite (podľa požiadaviek cvičiaceho)
* získanie minimálne 25 bodov (z 56 bodov) v súčte za vypracovaný projekt a priebežný test z toho minimálne 3 body (z 10 bodov) musia byť za priebežný test

